<html><head><meta http-equiv="Content-Type" content="text/html; charset=ISO-8859-1"><title>2. Terminologia</title><link rel="stylesheet" type="text/css" href="style.css"><meta name="generator" content="DocBook XSL Stylesheets V1.79.1"><link rel="home" href="index.html" title="Italian HOWTO"><link rel="up" href="index.html" title="Italian HOWTO"><link rel="prev" href="ar01s01.html" title="1. Introduzione"><link rel="next" href="ar01s03.html" title="3. Usare il Software Libero in Italia"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">2. Terminologia</th></tr><tr><td width="20%" align="left"><a accesskey="p" href="ar01s01.html">Indietro</a> </td><th width="60%" align="center"> </th><td width="20%" align="right"> <a accesskey="n" href="ar01s03.html">Avanti</a></td></tr></table><hr></div><div class="sect1"><div class="titlepage"><div><div><h2 class="title" style="clear: both"><a name="terminologia"></a>2. Terminologia</h2></div></div></div><p>Questo documento tratta, seppur in maniera discorsiva e poco
  tecnica, argomenti inerenti l'informatica. Questa sezione serve a rendere
  comprensibile a tutti la terminologia utilizzata in questo testo,
  spiegando che cos'è un sistema operativo, perché è da preferire la
  dicitura "GNU/Linux" a "Linux" e cose simili.</p><div class="sect2"><div class="titlepage"><div><div><h3 class="title"><a name="so"></a>2.1. Sistema operativo</h3></div></div></div><p>Tutto ciò che serve a far funzionare un computer, chiamato in
    seguito anche elaboratore o calcolatore, può essere diviso in due
    categorie: <span class="emphasis"><em>hardware</em></span> e
    <span class="emphasis"><em>software</em></span>.</p><p>L'<span class="emphasis"><em>hardware</em></span> è l'insieme di tutti i dispositivi
    fisici (elettronici e meccanici), quindi tangibili, di un elaboratore:
    tastiera, mouse, monitor, ecc...</p><p>Il termine <span class="emphasis"><em>software</em></span> corrisponde invece, in
    contrapposizione all'<span class="emphasis"><em>hardware</em></span>, alla parte non
    tangibile dell'elaboratore utile al suo funzionamento: i
    programmi.</p><p>Il <span class="emphasis"><em>sistema operativo</em></span> è quel programma (o
    meglio, quell'insieme di programmi) che consente
    all'<span class="emphasis"><em>utente</em></span> (l'utilizzatore del computer) di
    sfruttare l'<span class="emphasis"><em>hardware</em></span>.</p></div><div class="sect2"><div class="titlepage"><div><div><h3 class="title"><a name="sl"></a>2.2. Software Libero</h3></div></div></div><p>La definizione di <span class="emphasis"><em>Software Libero</em></span> data da
    Richard M. Stallman, fondatore della Free Software Foundation e del
    progetto GNU (<a class="ulink" href="http://www.gnu.org" target="_top">http://www.gnu.org</a>), si basa su quattro
    caratteristiche che deve avere il software per poter essere considerato
    <span class="emphasis"><em>libero</em></span>:</p><div class="itemizedlist"><ul class="itemizedlist" style="list-style-type: disc; "><li class="listitem"><p>Libertà 0, o libertà fondamentale: libertà di eseguire il
        programma per qualunque scopo, senza vincoli sul suo
        utilizzo.</p></li><li class="listitem"><p>Libertà 1: libertà di studiare il funzionamento del programma
        e di adattarlo alle proprie esigenze.</p></li><li class="listitem"><p>Libertà 2: libertà di redistribuire copie del
        programma.</p></li><li class="listitem"><p>Libertà 3: libertà di migliorare il programma e di
        distribuirne i miglioramenti.</p></li></ul></div><p>In inglese, <span class="emphasis"><em>Software Libero</em></span> è <span class="emphasis"><em>free
    software</em></span>. Nonostante il termine inglese "free" abbia il
    duplice significato di "gratuito" e "libero", in questo contesto
    significa sempre <span class="emphasis"><em>libero</em></span>.</p><p>Per maggiori informazioni in italiano sul Software Libero si può
    visitare il sito del progetto GNU (<a class="ulink" href="http://www.gnu.org" target="_top">http://www.gnu.org</a>) o quello dell'<a class="link" href="ar01s04.html#assoli" title="4.2.3. Associazione Software Libero"><span class="emphasis"><em>Associazione Software
    Libero</em></span></a> (<a class="ulink" href="http://softwarelibero.it" target="_top">http://softwarelibero.it</a>).</p></div><div class="sect2"><div class="titlepage"><div><div><h3 class="title"><a name="linux"></a>2.3. Linux? GNU/Linux!</h3></div></div></div><p>In breve, <span class="emphasis"><em>Linux</em></span> è un sistema
    operativo.</p><p>In realtà però, Linux è solo il <span class="emphasis"><em>kernel</em></span> (o
    nucleo) del sistema operativo, ossia quella piccola parte che si occupa
    di tanti compiti fondamentali per il sistema, come il supporto per
    l'hardware, la gestione della memoria, ecc...</p><p>Quando si parla del "sistema operativo Linux" si sta quindi
    parlando in realtà non solo di Linux, ma di GNU/Linux, ossia del kernel
    Linux corredato di tutte le applicazioni GNU. Ecco perché, per essere
    precisi, sarebbe da preferire la dicitura GNU/Linux, anche se,
    solitamente, a meno che non ci si stia riferendo proprio al kernel,
    parlando di Linux si intende implicitamente GNU/Linux.</p><p>Si sente spesso parlare di Linux e di Software Libero assieme
    perché Linux è uno dei maggiori esempi, se non il maggiore, di software
    libero.</p></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="ar01s01.html">Indietro</a> </td><td width="20%" align="center"> </td><td width="40%" align="right"> <a accesskey="n" href="ar01s03.html">Avanti</a></td></tr><tr><td width="40%" align="left" valign="top">1. Introduzione </td><td width="20%" align="center"><a accesskey="h" href="index.html">Partenza</a></td><td width="40%" align="right" valign="top"> 3. Usare il Software Libero in Italia</td></tr></table></div></body></html>
