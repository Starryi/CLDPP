<html><head><meta http-equiv="Content-Type" content="text/html; charset=ISO-8859-1"><title>7. Note sulla localizzazione italiana</title><link rel="stylesheet" type="text/css" href="style.css"><meta name="generator" content="DocBook XSL Stylesheets V1.79.1"><link rel="home" href="index.html" title="Italian HOWTO"><link rel="up" href="index.html" title="Italian HOWTO"><link rel="prev" href="ar01s06.html" title="6. Documentazione"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">7. Note sulla localizzazione italiana</th></tr><tr><td width="20%" align="left"><a accesskey="p" href="ar01s06.html">Indietro</a> </td><th width="60%" align="center"> </th><td width="20%" align="right"> </td></tr></table><hr></div><div class="sect1"><div class="titlepage"><div><div><h2 class="title" style="clear: both"><a name="localizzazione"></a>7. Note sulla localizzazione italiana</h2></div></div></div><p>Ad oggi, tutte le maggiori distribuzioni GNU/Linux permettono un
  facile utilizzo della tastiera italiana (a volte con la possibilità di
  scegliere tra diverse tipologie), ma non solo: numerosi programmi sono
  infatti proposti anche in versione italiana. Qui di seguito verrà
  brevemente analizzata la situazione dal punto di vista tecnico.</p><p>Verrà inoltre indicato come gestire la localizzazione nella
  distribuzione Debian: gli autori saranno lieti di includere nelle prossime
  edizioni del presente HOWTO gli esempi per altre distribuzioni che
  verranno loro inviati.</p><div class="sect2"><div class="titlepage"><div><div><h3 class="title"><a name="distribuzioni"></a>7.1. La localizzazione nelle principali
  distribuzioni GNU/Linux</h3></div></div></div><p>Ogni distribuzione propone dei propri strumenti per la gestione
    della localizzazione. Si ricordi che il codice ISO relativo all'Italia è
    <span class="emphasis"><em>it_IT</em></span> (<span class="emphasis"><em>it_CH</em></span> per la svizzera
    italiana), nelle sue varianti a seconda della codifica di caratteri
    scelta: attualmente la scelta migliore come codifica sembra essere la
    <span class="emphasis"><em>ISO-8859-15</em></span> (utilizzata come esempio nel paragrafo
    successivo e riconoscibile per la stringa <code class="literal">@euro</code>),
    variante comprendente il supporto per l'euro della codifica
    <span class="emphasis"><em>ISO-8859-1</em></span> largamente diffusa nelle lingue
    occidentali, ma in futuro si assisterà progressivamente all'affermarsi
    della codifica <span class="emphasis"><em>UTF-8</em></span>.</p><p>Qualunque sia la distribuzione utilizzata, si può verificare la
    localizzazione con il comando "<code class="literal">locale</code>", che dovrebbe
    visualizzare qualcosa di simile a ciò che segue:</p><pre class="programlisting">LANG=it_IT@euro
LC_CTYPE="it_IT@euro"
LC_NUMERIC="it_IT@euro"
LC_TIME="it_IT@euro"
LC_COLLATE="it_IT@euro"
LC_MONETARY="it_IT@euro"
LC_MESSAGES="it_IT@euro"
LC_PAPER="it_IT@euro"
LC_NAME="it_IT@euro"
LC_ADDRESS="it_IT@euro"
LC_TELEPHONE="it_IT@euro"
LC_MEASUREMENT="it_IT@euro"
LC_IDENTIFICATION="it_IT@euro"
LC_ALL=</pre><p>Qualora ciò non avvenga e si siano seguiti i passi di seguito
    descritti, può essere necessario chiudere e quindi riaprire la sessione
    di lavoro.</p><p>Invece, per collaudare la localizzazione italiana senza compiere
    modifiche permanenti al sistema, è sufficiente il comando
    "<code class="literal">export LANG=it_IT@euro</code>" dato in una console; un
    programma con un adeguato supporto alla localizzazione italiana avviato
    dalla medesima console dovrebbe a questo punto "parlare" italiano (ed
    essere anche in grado di visualizzare correttamente il simbolo
    dell'euro).</p><div class="sect3"><div class="titlepage"><div><div><h4 class="title"><a name="debian"></a>7.1.1. Debian GNU/Linux</h4></div></div></div><p>È possibile impostare la corretta localizzazione italiana in
      Debian GNU/Linux già in fase di installazione, scegliendo dai menu che
      vengono via via proposti la tipologia di tastiera, la lingua
      predefinita per il sistema, ecc.</p><p>Per riconfigurare all'occorrenza il sistema successivamente
      all'installazione, si può ricorrere al comando
      "<code class="literal">dpkg-reconfigure locales</code>", che proporrà
      successivamente le varie localizzazioni con le opportune codifiche
      (l'utente italiano sceglierà quelle relative ad
      <span class="emphasis"><em>it_IT</em></span>) e la selezione della localizzazione
      predefinita.</p><p>È anche possibile modificare direttamente il file
      <code class="literal">/etc/locale.gen</code> scrivendovi quali localizzazioni
      devono essere presenti nel sistema, eseguendo successivamente il
      comando "<code class="literal">locale-gen</code>" e modificando infine il file
      <code class="literal">/etc/environment</code> per impostarvi la localizzazione
      scelta come predefinita per il sistema.</p><p>Per poter utilizzare il simbolo dell'euro in ambiente grafico è
      inoltre necessario installare i pacchetti
      <code class="literal">xfonts-base-transcoded</code>,
      <code class="literal">xfonts-75dpi-transcoded</code> e
      <code class="literal">xfonts-100dpi-transcoded</code>, in aggiunta a quelli
      installati normalmente.</p><p>Si ricorda infine che in numerosi programmi è già integrata la
      localizzazione italiana, mentre per altri, i più grossi in
      particolare, è necessario installare i relativi pacchetti, come ad
      esempio <code class="literal">openoffice.org-l10n-it</code> per OpenOffice.org;
      il comando "<code class="literal">apt-cache search italian</code>" risulterà
      senza dubbio importante per delineare quali pacchetti aggiuntivi
      devono essere scaricati per rendere "italiani" i programmi
      utilizzati.</p></div></div><div class="sect2"><div class="titlepage"><div><div><h3 class="title"><a name="progetti-localizzazione"></a>7.2. Progetti di
  localizzazione</h3></div></div></div><p>Nonostante gli sforzi consistenti della comunità per tradurre in
    italiano quanto più software possibile, ancora molto rimane da fare e
    numerosi programmi non dispongono di una localizzazione italiana. Per
    ovviare a questo e per condividere un po' del proprio tempo a favore del
    progresso sociale, un utente volenteroso può partecipare ai numerosi
    progetti di localizzazione italiana esistenti.</p><p>Analogamente, è possibile collaborare alla traduzione di
    documentazione tecnica su GNU/Linux e Software Libero, attività in grado
    di rendere meno complicato l'apprendimento ai nuovi utenti italiani, che
    spesso conoscono solo parzialmente (o per niente) la lingua
    inglese.</p><p>Segue una lista di alcuni tra i più importanti progetti italiani
    di localizzazione.</p><div class="itemizedlist"><ul class="itemizedlist" style="list-style-type: disc; "><li class="listitem"><p>Translation Project (<a class="ulink" href="http://www.linux.it/tp/" target="_top">http://www.linux.it/tp/</a>):
        anche se si occupa principalmente della traduzione dei messaggi dei
        programmi GNU, sulla mailing list del progetto
        (<code class="literal">tp</code>, <a class="ulink" href="http://lists.linux.it/listinfo/tp/" target="_top">http://lists.linux.it/listinfo/tp/</a>)
        si può richiedere assistenza su traduzione e localizzazione di
        programmi e documentazione relativi a GNU/Linux e Software
        Libero.</p></li><li class="listitem"><p>Italian Linux Documentation Project (<a class="ulink" href="http://it.tldp.org/" target="_top">http://it.tldp.org/</a> o <a class="ulink" href="http://ildp.pluto.it/" target="_top">http://ildp.pluto.it/</a>): progetto
        nato nel 1994 in seno al <a class="link" href="ar01s04.html#pluto" title="4.2.1. PLUTO Project">PLUTO</a> per
        tradurre in lingua italiana documentazione relativa a GNU/Linux e
        Software Libero. In particolare, traduce i documenti del Linux
        Documentation Project (<a class="ulink" href="http://tldp.org/" target="_top">http://tldp.org/</a>). La principale
        mailing list del progetto è <code class="literal">pluto-ildp</code>: <a class="ulink" href="http://lists.pluto.it/listinfo/pluto-ildp/" target="_top">http://lists.pluto.it/listinfo/pluto-ildp/</a>.</p></li><li class="listitem"><p>GNOME (<a class="ulink" href="http://www.gnome.org/" target="_top">http://www.gnome.org/</a>): il
        progetto di traduzione di GNOME è raggiungibile presso <a class="ulink" href="http://it.gnome.org/" target="_top">http://it.gnome.org/</a>; la
        coordinazione dei lavori avviene tramite la mailing list
        <code class="literal">gnome-i18n</code> (<a class="ulink" href="http://lists.it.gnome.org/mailman/listinfo/gnome-i18n/" target="_top">http://lists.it.gnome.org/mailman/listinfo/gnome-i18n/</a>).
        Esiste inoltre un canale IRC sul server
        <code class="literal">calvino.freenode.net</code>, chiamato
        <code class="literal">#gnome-it</code>.</p></li><li class="listitem"><p>KDE (<a class="ulink" href="http://www.kde.org/" target="_top">http://www.kde.org/</a>): il progetto
        di localizzazione italiana di KDE (<a class="ulink" href="http://kde.gulp.linux.it/" target="_top">http://kde.gulp.linux.it/</a>) è
        portato avanti dal Gruppo Utenti Linux Pisa (GULP), raggiungibile
        presso <a class="ulink" href="http://www.gulp.linux.it/" target="_top">http://www.gulp.linux.it/</a>.
        La mailing list di riferimento è <code class="literal">kde-i18n-it</code>:
        <a class="ulink" href="https://mail.kde.org/mailman/listinfo/kde-i18n-it/" target="_top">https://mail.kde.org/mailman/listinfo/kde-i18n-it/</a>.</p></li><li class="listitem"><p>Mozilla (<a class="ulink" href="http://www.mozilla.org/" target="_top">http://www.mozilla.org/</a>): il
        sito di riferimento per la localizzazione italiana è <a class="ulink" href="http://www.mozillaitalia.org/" target="_top">http://www.mozillaitalia.org/</a>
        e la mailing list è <code class="literal">mozilla-it</code> (<a class="ulink" href="http://erlug.linux.it/cgi-bin/mailman/listinfo/mozilla-it/" target="_top">http://erlug.linux.it/cgi-bin/mailman/listinfo/mozilla-it/</a>)
        presso il sito dell'Emilia Romagna Linux Users Group (ERLUG),
        raggiungibile su <a class="ulink" href="http://erlug.linux.it/" target="_top">http://erlug.linux.it/</a>.</p></li><li class="listitem"><p>OpenOffice.org (<a class="ulink" href="http://www.openoffice.org/" target="_top">http://www.openoffice.org/</a>):
        il progetto è raggiungibile presso <a class="ulink" href="http://it.openoffice.org/" target="_top">http://it.openoffice.org/</a>.
        Esiste anche un canale IRC, <code class="literal">#openoffice.org-it</code>,
        raggiungibile presso il server IRC
        <code class="literal">calvino.freenode.net</code>.</p></li><li class="listitem"><p>Gimp (<a class="ulink" href="http://www.gimp.org/" target="_top">http://www.gimp.org/</a>): il sito di
        riferimento per la localizzazione italiana è <a class="ulink" href="http://www.it.gimp.org" target="_top">http://www.it.gimp.org/www/</a> e
        la mailing list è <code class="literal">gimp</code> (<a class="ulink" href="http://erlug.linux.it/cgi-bin/mailman/listinfo/gimp/" target="_top">http://erlug.linux.it/cgi-bin/mailman/listinfo/gimp/</a>)
        presso il sito dell'Emilia Romagna Linux Users Group (ERLUG),
        raggiungibile su <a class="ulink" href="http://erlug.linux.it/" target="_top">http://erlug.linux.it/</a>.</p></li><li class="listitem"><p>TeX e LaTeX: la traduzione in italiano della documentazione
        relativa a TeX e LaTeX è portata avanti dal progetto Gilda/Guild
        (<a class="ulink" href="http://guild.prato.linux.it/" target="_top">http://guild.prato.linux.it/</a>),
        ospitato dal Prato Linux Users Group (PLUG): <a class="ulink" href="http://www.prato.linux.it/" target="_top">http://www.prato.linux.it/</a>).</p></li><li class="listitem"><p>Mailman (<a class="ulink" href="http://www.list.org/" target="_top">http://www.list.org/</a>): la
        traduzione di Mailman è portata avanti dal FerraraLUG (<a class="ulink" href="http://www.ferrara.linux.it/" target="_top">http://www.ferrara.linux.it/</a>)
        attraverso la mailing list <code class="literal">mailman-it</code> (<a class="ulink" href="http://liste.ferrara.linux.it/listinfo/mailman-it" target="_top">http://liste.ferrara.linux.it/listinfo/mailman-it</a>).</p></li><li class="listitem"><p>Debian GNU/Linux (<a class="ulink" href="http://www.debian.org/" target="_top">http://www.debian.org/</a>): la
        traduzione di tutto ciò che è inerente alla distribuzione Debian
        GNU/Linux è effettuata sulla mailing list
        <code class="literal">debian-l10n-italian</code> (<a class="ulink" href="http://lists.debian.org/debian-l10n-italian/" target="_top">http://lists.debian.org/debian-l10n-italian/</a>)
        di Debian.</p></li></ul></div></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="ar01s06.html">Indietro</a> </td><td width="20%" align="center"> </td><td width="40%" align="right"> </td></tr><tr><td width="40%" align="left" valign="top">6. Documentazione </td><td width="20%" align="center"><a accesskey="h" href="index.html">Partenza</a></td><td width="40%" align="right" valign="top"> </td></tr></table></div></body></html>
