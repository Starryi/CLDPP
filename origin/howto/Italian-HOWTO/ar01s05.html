<html><head><meta http-equiv="Content-Type" content="text/html; charset=ISO-8859-1"><title>5. Aree di discussione pubbliche in lingua italiana</title><link rel="stylesheet" type="text/css" href="style.css"><meta name="generator" content="DocBook XSL Stylesheets V1.79.1"><link rel="home" href="index.html" title="Italian HOWTO"><link rel="up" href="index.html" title="Italian HOWTO"><link rel="prev" href="ar01s04.html" title="4. Gruppi di utenti e progetti"><link rel="next" href="ar01s06.html" title="6. Documentazione"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">5. Aree di discussione pubbliche in lingua italiana</th></tr><tr><td width="20%" align="left"><a accesskey="p" href="ar01s04.html">Indietro</a> </td><th width="60%" align="center"> </th><td width="20%" align="right"> <a accesskey="n" href="ar01s06.html">Avanti</a></td></tr></table><hr></div><div class="sect1"><div class="titlepage"><div><div><h2 class="title" style="clear: both"><a name="discussione"></a>5. Aree di discussione pubbliche in lingua italiana</h2></div></div></div><p>Il mezzo preferenziale per le comunicazioni tra gli utenti del
  Software Libero è, in Italia come nel resto del mondo, Internet: per
  questo sono sorte numerosissime aree di discussione in cui fare annunci,
  richiedere assistenza tecnica, organizzare attività, ecc...</p><p>Spesso un nuovo utente può rimanere sconcertato dalla varietà di
  aree di discussione esistenti e dall'enorme quantità di messaggi che
  vengono inviati. Può, inoltre, incorrere a volte nelle ire degli iscritti
  più esperti qualora utilizzasse impropriamente, nella forma come nella
  sostanza, il mezzo di comunicazione. Risultano quindi necessari dei
  consigli di massima, ovvi per gli utenti più esperti, ma che possono
  costituire un'assoluta novità per i nuovi utenti.</p><div class="sect2"><div class="titlepage"><div><div><h3 class="title"><a name="gergo"></a>5.1. Gergo e consigli per l'uso</h3></div></div></div><p>Con l'evolversi della rete e dello scambio di messaggi per mezzo
    di posta elettronica, IRC e in generale per via telematica, sono nate
    delle espressioni, nella maggior parte dei casi in inglese, come termini
    gergali e acronimi, che possono risultare incomprensibili a chi è nuovo
    di questo ambiente. Alcune di queste sono spiegate di seguito.</p><div class="itemizedlist"><ul class="itemizedlist" style="list-style-type: disc; "><li class="listitem"><p>AFAIK: As Far As I Know (per quanto ne so).</p></li><li class="listitem"><p>BTW: By The Way (a proposito, tra l'altro).</p></li><li class="listitem"><p>FAQ: Frequently Asked Questions (domande poste di
        frequente).</p></li><li class="listitem"><p>Flame: indica un litigio in un'area di discussione come un
        forum o una mailing list.</p></li><li class="listitem"><p>FYI: For Your Information (per tua/vostra
        informazione).</p></li><li class="listitem"><p>IMHO: In My Humble Opinion (secondo la mia modesta
        opinione).</p></li><li class="listitem"><p>LOL: Laugh Out Loud (forte risata).</p></li><li class="listitem"><p>Newbie: termine importato dalla lingua inglese per descrivere
        l'utente inesperto.</p></li><li class="listitem"><p>OT: Off Topic (fuori tema); indica un messaggio non inerente
        all'ambiente nel quale è stato inviato. Quindi, ad esempio,
        un'e-mail contenente una richiesta d'aiuto è OT in una mailing list
        di annunci.</p></li><li class="listitem"><p>ROTFL: Rolling On The Floor Laughing (rotolarsi per terra dal
        ridere).</p></li><li class="listitem"><p>RTFM: Read That Fu**ing Manual (leggi/leggete quel [...]
        manuale). Altre versioni più garbate possono riportare "Fine",
        "Fantastic", "Friendly" o altro al posto di Fu**ing. Comunque, se
        qualcuno ve lo dice, è abbastanza probabile che non sia stia
        riferendo alla versione garbata.</p></li><li class="listitem"><p>TIA: Thanks In Advance (grazie in anticipo).</p></li></ul></div><p>Si ricorda, infine, che il rispetto della
    <span class="emphasis"><em>netiquette</em></span>, ovvero del codice di comportamento
    nelle comunicazioni telematiche, è particolarmente gradito nella
    comunità di GNU/Linux e del Software Libero: si consiglia pertanto al
    nuovo utente d'imparare le poche, semplici regole della netiquette al
    più presto. Alcune sono semplicemente quelle dettate dal buon senso:
    evitare di inviare messaggi fuori tema, evitare espressioni che
    potrebbero essere offensive, evitare di creare litigi, evitare di
    scrivere tutto in maiuscolo, ecc...</p></div><div class="sect2"><div class="titlepage"><div><div><h3 class="title"><a name="liste"></a>5.2. Liste via posta elettronica</h3></div></div></div><p>Di seguito viene presentato un elenco di alcune liste via posta
    elettronica (chiamate più spesso <span class="emphasis"><em>mailing list</em></span>) in
    lingua italiana divise per categoria. Oltre a queste, può essere utile
    iscriversi alle mailing list del gruppo di utenti più vicino (Cfr. <a class="link" href="ar01s04.html#lug" title="4.1. LUG e FSUG">LUG e FSUG</a>).</p><div class="sect3"><div class="titlepage"><div><div><h4 class="title"><a name="liste-annunci"></a>5.2.1. Liste di annunci</h4></div></div></div><div class="itemizedlist"><ul class="itemizedlist" style="list-style-type: disc; "><li class="listitem"><p><code class="literal">annunci</code> (<a class="ulink" href="http://lists.linux.it/listinfo/annunci/" target="_top">http://lists.linux.it/listinfo/annunci/</a>)
          su linux.it: corrisponde al newsgroup
          <code class="literal">it.comp.os.linux.annunci</code> ed è dedicata alla
          diffusione di annunci relativi a GNU/Linux e Software Libero in
          Italia.</p></li><li class="listitem"><p><code class="literal">annunci</code> (<a class="ulink" href="http://lists.softwarelibero.it/mailman/listinfo/annunci/" target="_top">http://lists.softwarelibero.it/mailman/listinfo/annunci/</a>)
          su softwarelibero.it: lista di annunci dell'<a class="link" href="ar01s04.html#assoli" title="4.2.3. Associazione Software Libero">Associazione Software Libero</a>.</p></li><li class="listitem"><p><code class="literal">pluto-annunci</code> (<a class="ulink" href="http://lists.pluto.it/listinfo/pluto-annunci/" target="_top">http://lists.pluto.it/listinfo/pluto-annunci/</a>)
          su pluto.it: lista di annunci del <a class="link" href="ar01s04.html#pluto" title="4.2.1. PLUTO Project">PLUTO
          Project</a>.</p></li><li class="listitem"><p><code class="literal">press-release-it</code> (<a class="ulink" href="https://mail.fsfeurope.org/mailman/listinfo/press-release-it/" target="_top">https://mail.fsfeurope.org/mailman/listinfo/press-release-it/</a>)
          su fsfeurope.org: news e comunicazioni della <a class="link" href="ar01s04.html#fsfeurope" title="4.3.1. Free Software Foundation Europe">Free Software Foundation Europe</a>.</p></li></ul></div></div><div class="sect3"><div class="titlepage"><div><div><h4 class="title"><a name="liste-discussione"></a>5.2.2. Liste di discussione</h4></div></div></div><div class="itemizedlist"><ul class="itemizedlist" style="list-style-type: disc; "><li class="listitem"><p><code class="literal">discussioni</code> (<a class="ulink" href="http://lists.softwarelibero.it/mailman/listinfo/discussioni/" target="_top">http://lists.softwarelibero.it/mailman/listinfo/discussioni/</a>)
          su softwarelibero.it: discussioni relative al Software
          Libero.</p></li><li class="listitem"><p><code class="literal">pluto-soci</code> (<a class="ulink" href="http://lists.pluto.it/listinfo/pluto-soci/" target="_top">http://lists.pluto.it/listinfo/pluto-soci/</a>)
          su pluto.it: discussioni tra i soci del <a class="link" href="ar01s04.html#pluto" title="4.2.1. PLUTO Project">PLUTO</a>.</p></li><li class="listitem"><p><code class="literal">lavoro</code> (<a class="ulink" href="http://lists.linux.it/listinfo/lavoro/" target="_top">http://lists.linux.it/listinfo/lavoro/</a>)
          su linux.it: offerte di lavoro relative al sistema operativo
          GNU/Linux ed al Software Libero.</p></li><li class="listitem"><p><code class="literal">scuola</code> (<a class="ulink" href="http://lists.linux.it/listinfo/scuola/" target="_top">http://lists.linux.it/listinfo/scuola/</a>)
          su linux.it: discussioni su come il Software Libero può
          contribuire alla didattica nelle scuole italiane.</p></li><li class="listitem"><p><code class="literal">debian-italian</code> (<a class="ulink" href="http://lists.debian.org/debian-italian/" target="_top">http://lists.debian.org/debian-italian/</a>)
          su debian.org: assistenza e discussioni sulla distribuzione Debian
          GNU/Linux (<a class="ulink" href="http://www.debian.org/" target="_top">http://www.debian.org/</a>).</p></li><li class="listitem"><p><code class="literal">trashware</code> (<a class="ulink" href="http://lists.linux.it/listinfo/trashware/" target="_top">http://lists.linux.it/listinfo/trashware/</a>)
          su linux.it: discussioni sulle problematiche inerenti il
          <span class="emphasis"><em>trashware</em></span> (<a class="ulink" href="http://trashware.linux.it/" target="_top">http://trashware.linux.it/</a>),
          ossia il recupero e il riutilizzo di hardware obsoleto per
          finalità sociali.</p></li><li class="listitem"><p><code class="literal">pluto-ddivide</code> (<a class="ulink" href="http://lists.pluto.it/listinfo/pluto-ddivide/" target="_top">http://lists.pluto.it/listinfo/pluto-ddivide/</a>)
          su pluto.it: discussioni relative al "divario digitale" (o
          "digital divide"), ossia la sostanziale differenza tra Paesi
          poveri e ricchi nell'accesso alle nuove tecnologie.</p></li></ul></div></div><div class="sect3"><div class="titlepage"><div><div><h4 class="title"><a name="liste-assistenza"></a>5.2.3. Liste di assistenza</h4></div></div></div><div class="itemizedlist"><ul class="itemizedlist" style="list-style-type: disc; "><li class="listitem"><p><code class="literal">pluto-help</code> (<a class="ulink" href="http://lists.pluto.it/listinfo/pluto-help/" target="_top">http://lists.pluto.it/listinfo/pluto-help/</a>)
          su pluto.it: assistenza di primo livello, quindi dedicata
          principalmente ai nuovi utenti;</p></li><li class="listitem"><p><code class="literal">pluto-tech</code> (<a class="ulink" href="http://lists.pluto.it/listinfo/pluto-tech/" target="_top">http://lists.pluto.it/listinfo/pluto-tech/</a>)
          su pluto.it: assistenza di secondo livello, dedicata agli utenti
          più esperti;</p></li><li class="listitem"><p><code class="literal">debian-italian</code> (<a class="ulink" href="http://lists.debian.org/debian-italian/" target="_top">http://lists.debian.org/debian-italian/</a>)
          su debian.org: assistenza e discussioni sulla distribuzione Debian
          GNU/Linux (<a class="ulink" href="http://www.debian.org/" target="_top">http://www.debian.org/</a>).</p></li></ul></div></div></div><div class="sect2"><div class="titlepage"><div><div><h3 class="title"><a name="newsgroup"></a>5.3. Newsgroup</h3></div></div></div><p>In lingua italiana esistono numerosi newsgroup dedicati a
    discussioni su Linux. Alcuni di essi sono:</p><div class="itemizedlist"><ul class="itemizedlist" style="list-style-type: disc; "><li class="listitem"><p><code class="literal">it.comp.os.linux.annunci</code>: è il newsgroup
        per gli annunci relativi a GNU/Linux e Software Libero in Italia e
        corrisponde alla mailing list <code class="literal">annunci</code> su
        linux.it. Transitano su questo newsgroup messaggi a proposito di
        eventi, nascita di nuovi LUG/FSUG, particolari progetti,
        ecc...;</p></li><li class="listitem"><p><code class="literal">it.comp.os.linux.iniziare</code>: dedicato in
        particolare a chi non è ancora esperto di GNU/Linux, questo
        newsgroup viene utilizzato per discutere dei problemi relativi
        all'uso e alla configurazione del proprio sistema;</p></li><li class="listitem"><p><code class="literal">it.comp.os.linux.development</code>: tratta la
        programmazione in ambiente GNU/Linux;</p></li><li class="listitem"><p><code class="literal">it.comp.os.linux.software</code>: è il newsgroup
        sull'uso, la compilazione e l'installazione di applicazioni per
        GNU/Linux;</p></li><li class="listitem"><p><code class="literal">it.comp.os.linux.sys</code>: discussioni sul
        sistema operativo GNU/Linux;</p></li><li class="listitem"><p><code class="literal">linux.debian.user.italian</code>: corrisponde alla
        mailing list <code class="literal">debian-italian</code> su debian.org;</p></li></ul></div></div><div class="sect2"><div class="titlepage"><div><div><h3 class="title"><a name="irc"></a>5.4. Canali IRC</h3></div></div></div><p>Tutti i seguenti canali IRC sono accessibili sui server freenode;
    dall'Italia si consiglia di utilizzare il server
    <code class="literal">calvino.freenode.net</code>
    (<code class="literal">calkins.freenode.net</code> per IPv6).</p><div class="itemizedlist"><ul class="itemizedlist" style="list-style-type: disc; "><li class="listitem"><p><code class="literal">#linux-it</code> (<a class="ulink" href="http://irc.linux.it/" target="_top">http://irc.linux.it/</a>): canale di
        discussione generica su GNU/Linux e Software Libero;</p></li><li class="listitem"><p><code class="literal">#assoli</code>: canale IRC dell'Associazione
        Software Libero;</p></li><li class="listitem"><p><code class="literal">#fsfeurope</code>: canale IRC della Free Software
        Foundation Europe;</p></li><li class="listitem"><p><code class="literal">#debian-it</code>: canale IRC degli utenti
        italiani del sistema Debian GNU/Linux;</p></li><li class="listitem"><p><code class="literal">#openoffice.org-it</code>: canale IRC degli utenti
        italiani di OpenOffice.org;</p></li><li class="listitem"><p><code class="literal">#gnome-it</code>: canale IRC degli utenti italiani
        di GNOME.</p></li></ul></div></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="ar01s04.html">Indietro</a> </td><td width="20%" align="center"> </td><td width="40%" align="right"> <a accesskey="n" href="ar01s06.html">Avanti</a></td></tr><tr><td width="40%" align="left" valign="top">4. Gruppi di utenti e progetti </td><td width="20%" align="center"><a accesskey="h" href="index.html">Partenza</a></td><td width="40%" align="right" valign="top"> 6. Documentazione</td></tr></table></div></body></html>
