<html><head><meta http-equiv="Content-Type" content="text/html; charset=ISO-8859-1"><title>4. Gruppi di utenti e progetti</title><link rel="stylesheet" type="text/css" href="style.css"><meta name="generator" content="DocBook XSL Stylesheets V1.79.1"><link rel="home" href="index.html" title="Italian HOWTO"><link rel="up" href="index.html" title="Italian HOWTO"><link rel="prev" href="ar01s03.html" title="3. Usare il Software Libero in Italia"><link rel="next" href="ar01s05.html" title="5. Aree di discussione pubbliche in lingua italiana"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">4. Gruppi di utenti e progetti</th></tr><tr><td width="20%" align="left"><a accesskey="p" href="ar01s03.html">Indietro</a> </td><th width="60%" align="center"> </th><td width="20%" align="right"> <a accesskey="n" href="ar01s05.html">Avanti</a></td></tr></table><hr></div><div class="sect1"><div class="titlepage"><div><div><h2 class="title" style="clear: both"><a name="gruppi"></a>4. Gruppi di utenti e progetti</h2></div></div></div><p>In Italia esistono numerosissimi gruppi, locali e non, di utenti,
  alcuni esistenti come ritrovi amichevoli di interessati di GNU/Linux e
  Software Libero, altri definiti come vere e proprie associazioni
  riconosciute legalmente. Questa sezione del documento si propone di
  presentare alcuni di questi gruppi.</p><div class="sect2"><div class="titlepage"><div><div><h3 class="title"><a name="lug"></a>4.1. LUG e FSUG</h3></div></div></div><p><span class="emphasis"><em>LUG</em></span> (acronimo "Linux Users Group", che
    tradotto significa "Gruppo di Utenti Linux") e <span class="emphasis"><em>FSUG</em></span>
    (acronimo di "Free Software Users Group", ossia "Gruppo di Utenti di
    Software Libero") sono gruppi solitamente locali, ad esempio provinciali
    o regionali, di utenti che condividono la passione per GNU/Linux e per
    il Software Libero. Essendo appunto locali, possono con più facilità,
    rispetto ai gruppi nazionali, organizzare incontri, corsi e altri
    eventi.</p><p>Si può affermare senza paura di sbagliare che i gruppi locali
    costituiscono la vera ossatura della comunità italiana di GNU/Linux e
    del Software Libero ed è soprattutto grazie al loro diretto
    coinvolgimento con il territorio di competenza che si può parlare di un
    supporto diffuso per i nuovi utenti, i quali possono quindi rivolgersi a
    persone esperte vicine geograficamente, per condividere con loro
    informazioni, suggerimenti, consigli ed esperienze.</p><p>Per conoscere il gruppo di utenti più vicino si consiglia di
    consultare la <span class="emphasis"><em>mappa dei LUG e FSUG italiani</em></span>
    (LUGmap) presso <a class="ulink" href="http://www.linux.it/LUG/" target="_top">http://www.linux.it/LUG/</a>.</p></div><div class="sect2"><div class="titlepage"><div><div><h3 class="title"><a name="nazionali"></a>4.2. Iniziative nazionali</h3></div></div></div><div class="sect3"><div class="titlepage"><div><div><h4 class="title"><a name="pluto"></a>4.2.1. PLUTO Project</h4></div></div></div><p>La più antica iniziativa italiana a supporto del Software
      Libero, il <span class="emphasis"><em>PLUTO</em></span> (<span class="emphasis"><em>PLUTO Lumen Utentibus
      Terrarum Orbis</em></span>, <a class="ulink" href="http://www.pluto.it/" target="_top">http://www.pluto.it/</a>), è nata nel
      1992 a Padova come LUG, assumendo poi negli anni successivi la
      caratteristica di progetto nazionale.</p><p>Alcune tra le principali attività promosse dal <span class="emphasis"><em>PLUTO
      Project</em></span> sono: gestione di liste di discussione di vario
      genere (<a class="ulink" href="http://lists.pluto.it/" target="_top">http://lists.pluto.it</a>), tra cui
      anche due dedicate alle richieste di assistenza da parte degli utenti;
      la rivista PLUTO Journal (Cfr. <a class="link" href="ar01s06.html#riviste" title="6.4. Riviste">Riviste</a>), liberamente consultabile on-line;
      l'Italian Linux Documentation Project, per la traduzione in italiano
      della documentazione; il progetto ReFUN (<a class="ulink" href="http://refun.pluto.it/" target="_top">http://refun.pluto.it</a>), dedicato
      al ripristino funzionale dei vecchi calcolatori; ecc...</p></div><div class="sect3"><div class="titlepage"><div><div><h4 class="title"><a name="ils"></a>4.2.2. Italian Linux Society</h4></div></div></div><p><span class="emphasis"><em>ILS</em></span> (<span class="emphasis"><em>Italian Linux
      Society</em></span>, <a class="ulink" href="http://www.linux.it/" target="_top">http://www.linux.it/</a>) è
      un'associazione senza fini di lucro, con statuto, assemblea, consiglio
      direttivo e quota associativa, nata nel 1994 per promuovere la
      diffusione di GNU/Linux e del Software Libero in Italia.</p><p>Oltre a supportare attivamente i LUG/FSUG tramite l'offerta di
      servizi come spazio web e domini di terzo livello
      <code class="literal">.linux.it</code>, <span class="emphasis"><em>ILS</em></span> promuove
      numerose altre iniziative, come lo svolgimento del <span class="emphasis"><em>Linux
      Day</em></span> (<a class="ulink" href="http://linuxday.linux.it/" target="_top">http://linuxday.linux.it/</a>), la
      giornata nazionale di GNU/Linux e del Software Libero, la
      distribuzione GNU/Linux <span class="emphasis"><em>knopILS</em></span> (<a class="ulink" href="http://knopils.linux.it/" target="_top">http://knopils.linux.it/</a>), la
      diffusione del Software Libero nella scuola (<a class="ulink" href="http://scuola.linux.it/" target="_top">http://scuola.linux.it/</a>) e molte
      altre. Si può consultare l'elenco delle mailing list messe a
      disposizione da <span class="emphasis"><em>ILS</em></span> presso <a class="ulink" href="http://lists.linux.it/listinfo/" target="_top">http://lists.linux.it/listinfo/</a>.</p></div><div class="sect3"><div class="titlepage"><div><div><h4 class="title"><a name="assoli"></a>4.2.3. Associazione Software Libero</h4></div></div></div><p><span class="emphasis"><em>Assoli</em></span> (<span class="emphasis"><em>Associazione Software
      Libero</em></span>, <a class="ulink" href="http://softwarelibero.it/" target="_top">http://softwarelibero.it/</a>) è
      un'associazione senza fini di lucro e legalmente riconosciuta nata nel
      novembre del 2000 per contribuire alla diffusione della cultura del
      Software Libero in Italia.</p><p>Sul sito di <span class="emphasis"><em>Assoli</em></span>, oltre a vario materiale
      informativo sul Software Libero, si trovano i progetti portati avanti
      dall'associazione, come il Bollino-HOWTO (<a class="ulink" href="http://softwarelibero.it/bollino/" target="_top">http://softwarelibero.it/bollino/</a>),
      un documento che descrive come ottenere l'esenzione del bollino SIAE
      per la distribuzione di Software Libero.</p><p>Presso <a class="ulink" href="http://softwarelibero.it/liste.shtml" target="_top">http://softwarelibero.it/liste.shtml</a>
      è possibile consultare l'elenco delle mailing list di Assoli, tra cui
      ad esempio la lista "discussioni", dedicata a discussioni generiche, e
      la lista "diritto", dedicata agli aspetti legali relativi al Software
      Libero.</p><p><span class="emphasis"><em>Assoli</em></span> ha anche il canale IRC
      <code class="literal">#assoli</code> sul server
      <code class="literal">irc.freenode.net</code> (accesso consigliato dall'Italia
      dal server <code class="literal">calvino.freenode.net</code>).</p></div></div><div class="sect2"><div class="titlepage"><div><div><h3 class="title"><a name="europee"></a>4.3. Iniziative europee</h3></div></div></div><p>Con il procedere dell'integrazione europea, per l'importanza via
    via maggiore che acquistano le istituzioni dell'Unione Europea e per il
    peso che le scelte dell'Unione possono avere anche per il Software
    Libero, diventa corretto inquadrare la situazione dell'Italia
    nell'ambito europeo.</p><div class="sect3"><div class="titlepage"><div><div><h4 class="title"><a name="fsfeurope"></a>4.3.1. Free Software Foundation Europe</h4></div></div></div><p>La <span class="emphasis"><em>Free Software Foundation Europe</em></span> (<a class="ulink" href="http://fsfeurope.org/" target="_top">http://fsfeurope.org/</a>) è nata nel
      marzo del 2001 per supportare il Software Libero in Europa come la
      Free Software Foundation fa nei paesi di sua competenza.</p><p>L'elenco delle mailing list di <span class="emphasis"><em>FSFEurope</em></span>,
      che comprende, tra le altre, liste di annunci e di discussione
      generica, può essere consultato presso <a class="ulink" href="http://mail.fsfeurope.org/mailman/listinfo/" target="_top">http://mail.fsfeurope.org/mailman/listinfo/</a>.</p><p><span class="emphasis"><em>FSFEurope</em></span> ha anche un canale IRC
      (<code class="literal">#fsfeurope</code>) a cui è possibile accedere
      connettendosi al server IRC freenode (dall'Italia si consiglia di
      utilizzare il server <code class="literal">calvino.freenode.net</code>).</p></div><div class="sect3"><div class="titlepage"><div><div><h4 class="title"><a name="ffii"></a>4.3.2. Foundation for a Free Information
    Infrastructure</h4></div></div></div><p>La <span class="emphasis"><em>FFII</em></span> (<span class="emphasis"><em>Foundation for a Free
      Information Infrastructure</em></span>, ovvero Fondazione per una Libera
      Infrastruttura dell'Informazione, <a class="ulink" href="http://www.ffii.org/" target="_top">http://www.ffii.org/</a>) è
      un'associazione non profit attiva a livello europeo per la tutela e la
      diffusione delle libertà informatiche. L'iniziativa più nota è la
      campagna contro la <span class="emphasis"><em>brevettabilità del software</em></span>
      (<a class="ulink" href="http://swpat.ffii.org/" target="_top">http://swpat.ffii.org/</a>),
      tema di fondamentale importanza per il futuro sviluppo di GNU/Linux e
      del Software Libero.</p></div></div><div class="sect2"><div class="titlepage"><div><div><h3 class="title"><a name="altreiniziative"></a>4.4. Altre iniziative</h3></div></div></div><p>La comunità si è progressivamente aperta a temi non puramente
    informatici, ma sempre connessi alla libertà di espressione, alla
    condivisione del sapere ed al progresso sociale, avviando quindi
    numerose iniziative che possono essere considerate come un'evoluzione
    rispetto ad un approccio esclusivamente tecnico. Di seguito è proposta
    una breve, incompleta lista di queste iniziative, italiane o
    semplicemente di interesse per l'utente italiano.</p><div class="itemizedlist"><ul class="itemizedlist" style="list-style-type: disc; "><li class="listitem"><p>GNUtemberg! (<a class="ulink" href="http://www.gnutemberg.org/" target="_top">http://www.gnutemberg.org/</a>):
        iniziativa volta a promuovere la diffusione cartacea di manualistica
        e documentazione tutelata da licenze libere.</p></li><li class="listitem"><p>LiberGNU (<a class="ulink" href="http://www.libergnu.org" target="_top">http://www.libergnu.org</a>):
        progetto per lo sviluppo dello standard <span class="emphasis"><em>Open
        eBook</em></span>.</p></li><li class="listitem"><p>Wikipedia (<a class="ulink" href="http://it.wikipedia.org/" target="_top">http://it.wikipedia.org/</a>):
        sezione italiana dell'enciclopedia libera e multilingue Wikipedia
        (<a class="ulink" href="http://www.wikipedia.org/" target="_top">http://www.wikipedia.org/</a>),
        con cui chiunque può collaborare, aggiungendo o modificando
        articoli.</p></li><li class="listitem"><p>Trashware.linux.it (<a class="ulink" href="http://trashware.linux.it/" target="_top">http://trashware.linux.it/</a>):
        portale dei progetti italiani di <span class="emphasis"><em>trashware</em></span>,
        ovvero il recupero ed il ripristino di computer obsoleti per
        finalità di promozione sociale.</p></li></ul></div></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="ar01s03.html">Indietro</a> </td><td width="20%" align="center"> </td><td width="40%" align="right"> <a accesskey="n" href="ar01s05.html">Avanti</a></td></tr><tr><td width="40%" align="left" valign="top">3. Usare il Software Libero in Italia </td><td width="20%" align="center"><a accesskey="h" href="index.html">Partenza</a></td><td width="40%" align="right" valign="top"> 5. Aree di discussione pubbliche in lingua italiana</td></tr></table></div></body></html>
