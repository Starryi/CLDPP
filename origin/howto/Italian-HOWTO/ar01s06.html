<html><head><meta http-equiv="Content-Type" content="text/html; charset=ISO-8859-1"><title>6. Documentazione</title><link rel="stylesheet" type="text/css" href="style.css"><meta name="generator" content="DocBook XSL Stylesheets V1.79.1"><link rel="home" href="index.html" title="Italian HOWTO"><link rel="up" href="index.html" title="Italian HOWTO"><link rel="prev" href="ar01s05.html" title="5. Aree di discussione pubbliche in lingua italiana"><link rel="next" href="ar01s07.html" title="7. Note sulla localizzazione italiana"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">6. Documentazione</th></tr><tr><td width="20%" align="left"><a accesskey="p" href="ar01s05.html">Indietro</a> </td><th width="60%" align="center"> </th><td width="20%" align="right"> <a accesskey="n" href="ar01s07.html">Avanti</a></td></tr></table><hr></div><div class="sect1"><div class="titlepage"><div><div><h2 class="title" style="clear: both"><a name="documentazione"></a>6. Documentazione</h2></div></div></div><p>Il più tipico dei consigli che un nuovo utente si sente rivolgere
  quando pone una domanda in un'area di discussione pubblica è di leggersi
  la documentazione, consiglio a volte espresso nel poco amichevole RTFM
  (Cfr. <a class="link" href="ar01s05.html#gergo" title="5.1. Gergo e consigli per l'uso">Gergo e consigli per l'uso</a>). Questa sezione viene
  incontro ai nuovi utenti, proponendo loro un elenco di documentazione
  usufruibile liberamente.</p><div class="sect2"><div class="titlepage"><div><div><h3 class="title"><a name="doc-inst"></a>6.1. Documentazione disponibile sul proprio
  sistema</h3></div></div></div><p>Il luogo più comodo dove ricercare documentazione, ma forse
    proprio per questo meno ovvio e quindi spesso ignorato, è il proprio
    sistema.</p><div class="itemizedlist"><ul class="itemizedlist" style="list-style-type: disc; "><li class="listitem"><p><span class="emphasis"><em>Pagine man</em></span>, ovvero manuali dei programmi
        consultabili da console. Per accedervi è sufficiente immettere il
        comando "<code class="literal">man programma</code>", dove
        <code class="literal">programma</code> è il nome del programma di cui si vuole
        visualizzare la pagina man. Per poter leggere le pagine man in
        lingua italiana è necessario installare la loro versione tradotta,
        in modi diversi a seconda della distribuzione utilizzata (ad
        esempio, in Debian o in distribuzioni basate su Debian è sufficiente
        installare il paccheto <code class="literal">manpages-it</code>). Se si
        utilizza come browser Konqueror, è possibile visualizzare la pagina
        man di <code class="literal">programma</code> scrivendo nella barra degli
        indirizzi "<code class="literal">#programma</code>" oppure
        "<code class="literal">man:/programma</code>". Scrivendo invece solamente
        "<code class="literal">#</code>" o "<code class="literal">man:/</code>" verrà
        visualizzato il menu generale delle pagine man, nel quale si potrà
        navigare seguendo i link tra le varie sottosezioni.</p></li><li class="listitem"><p><span class="emphasis"><em>Pagine info</em></span>: un'altra fonte di
        informazioni, ma esclusivamente in lingua inglese, accessibile dal
        proprio sistema tramite il comando "<code class="literal">info
        programma</code>", dove <code class="literal">programma</code> è il nome
        del programma di cui si vuole visualizzare la pagina info. Se si
        utilizza come browser Konqueror, è possibile visualizzare la pagina
        info di <code class="literal">programma</code> scrivendo nella barra degli
        indirizzi "<code class="literal">info:/programma</code>". Scrivendo invece
        solamente "<code class="literal">info:/</code>" verrà visualizzato l'elenco
        principale delle pagine info.</p></li><li class="listitem"><p><span class="emphasis"><em>HOWTO</em></span>, ovvero delle guide riguardanti
        vari aspetti del sistema GNU/Linux, del Software Libero e
        dell'informatica in generale. A seconda della distribuzione
        utilizzata è possibile trovarli in posizioni diverse del proprio
        filesystem, in inglese, ma spesso anche in italiano se è stato
        installato il pacchetto opportuno e se il documento è stato
        tradotto. Per Debian e distribuzioni basate su Debian esistono i
        pacchetti <code class="literal">doc-linux-it</code>, che contiene gli HOWTO in
        formato HTML tradotti in italiano, e
        <code class="literal">doc-linux-it-text</code>, che contiene gli stessi
        documenti ma in formato testo. Una volta installati tali pacchetti,
        le traduzioni italiane degli HOWTO saranno disponibili
        rispettivamente nelle directory
        <code class="literal">/usr/share/doc/HOWTO/it-html/</code> e
        <code class="literal">/usr/share/doc/HOWTO/it-txt/</code>; se invece si
        installa la versione inglese degli HOWTO, in HTML attraverso il
        pacchetto <code class="literal">doc-linux-html</code> o in testo semplice
        attraverso il pacchetto <code class="literal">doc-linux-text</code>, questi
        saranno disponibili rispettivamente nelle directory
        <code class="literal">/usr/share/doc/HOWTO/en-html/</code> e
        <code class="literal">/usr/share/doc/HOWTO/en-txt/</code>. Si fa notare che i
        pacchetti di Debian come di qualsiasi altra distribuzione vengono
        solitamente aggiornati meno frequentemente rispetto alle traduzioni
        degli HOWTO; per questo, può essere sempre consigliata la lettura
        degli HOWTO in italiano presso il sito dell'Italian Linux
        Documentation Project (Cfr. <a class="link" href="ar01s07.html#progetti-localizzazione" title="7.2. Progetti di localizzazione">Progetti di
  localizzazione</a>) e in inglese presso il
        sito del Linux Documentation Project (<a class="ulink" href="http://tldp.org/" target="_top">http://tldp.org/</a>).</p></li><li class="listitem"><p><span class="emphasis"><em>Documentazione generica</em></span> dei programmi
        installati: solitamente è disponibile solo in inglese e si può
        trovare in differenti directory a seconda della distribuzione;
        generalmente si trova comunque nella directory
        <code class="literal">/usr/share/doc/</code> o
        <code class="literal">/usr/doc/</code>.</p></li><li class="listitem"><p><span class="emphasis"><em>Aiuto in linea dei programmi</em></span>:
        un'applicazione in ambiene grafico solitamente prevede un menu
        chiamato <code class="literal">Aiuto</code> o <code class="literal">Help</code> che
        contiene informazioni sul programma in uso. Si fa notare che se è
        presente solo la voce <code class="literal">Help</code> invece della voce
        tradotta (<code class="literal">Aiuto</code>) è probabile il programma non sia
        stato tradotto o che manchi un aiuto in linea in italiano o che non
        sia presente una corretta localizzazione italiana del
        sistema.</p></li></ul></div></div><div class="sect2"><div class="titlepage"><div><div><h3 class="title"><a name="doc-online"></a>6.2. Documentazione reperibile online</h3></div></div></div><p>Di seguito un breve elenco di documentazione in italiano presente su Internet la cui fruizione è assolutamente libera e caldamente consigliata per tutti i nuovi utenti.</p><div class="itemizedlist"><ul class="itemizedlist" style="list-style-type: disc; "><li class="listitem"><p>Appunti di informatica libera (<a class="ulink" href="http://rm.mirror.garr.it/mirrors/AppuntiLinux/HTML/a2.html" target="_top">http://rm.mirror.garr.it/mirrors/AppuntiLinux/HTML/a2.html</a>):
        la principale opera italiana dedicata a GNU/Linux ed al Software
        Libero.</p></li><li class="listitem"><p>HOWTO (<a class="ulink" href="http://ildp.pluto.it/" target="_top">http://ildp.pluto.it/</a>): la
        raccolta degli HOWTO tradotti in italiano.</p></li><li class="listitem"><p>Linux Facile (<a class="ulink" href="http://www.linuxfacile.org/" target="_top">http://www.linuxfacile.org/</a>):
        un manuale per aiutare l'avvicinamento a GNU/Linux, in particolare
        la distribuzione Debian GNU/Linux.</p></li><li class="listitem"><p>Linux Da Zero (<a class="ulink" href="http://dazero.sf.net/ldz.html" target="_top">http://dazero.sf.net/ldz.html</a>):
        un manuale pensato per chi ha poca dimestichezza con
        l'informatica.</p></li><li class="listitem"><p>Guida rapida ai comandi Linux (<a class="ulink" href="http://www.magicmill.net/linux/grap/grap.html" target="_top">http://www.magicmill.net/linux/grap/grap.html</a>):
        un'agile guida tematica ai comandi disponibili dalla riga di
        comando.</p></li><li class="listitem"><p>GNUtemberg! (<a class="ulink" href="http://cdrom.gnutemberg.org/" target="_top">http://cdrom.gnutemberg.org/</a>):
        una raccolta di documentazione liberamente consultabile, copiabile e
        stampabile.</p></li></ul></div></div><div class="sect2"><div class="titlepage"><div><div><h3 class="title"><a name="libri"></a>6.3. Libri</h3></div></div></div><p>L'offerta di libri ed altre pubblicazioni che abbiano come oggetto
    GNU/Linux ed altro Software Libero è in costante aumento e può essere
    considerata un'indice della sempre maggiore diffusione del Software
    Libero nella società.</p><p>Quando GNU/Linux e l'altro software di interesse per questo HOWTO
    erano utilizzati solo da "smanettoni" la documentazione reperibile in
    libreria era alquanto scarsa e spesso di taglio prettamente tecnico. Al
    giorno d'oggi, invece, è notevole la quantità di libri disponibili sugli
    scaffali delle librerie.</p><p>L'utente che desideri un supporto cartaceo su cui studiare compirà
    ovviamente la propria scelta autonomamente, sfogliando il libro
    prescelto prima dell'acquisto, consultando all'occorrenza amici e
    conoscenti e così via: gli autori del presente documento non desiderano
    influenzare in alcun modo l'acquisto, se non consigliando all'utente di
    prendere in particolare considerazione i libri scritti da alcuni membri
    della comunità italiana del Software Libero.</p></div><div class="sect2"><div class="titlepage"><div><div><h3 class="title"><a name="riviste"></a>6.4. Riviste</h3></div></div></div><p>Le riviste, cartacee o telematiche, sono un prezioso supporto per gli utenti, in quanto permettono di aggiornarsi e di conoscere nuovi argomenti, filtrando a monte una consistente parte della varietà del mondo del Software Libero e selezionando gli spunti più significativi.</p><div class="sect3"><div class="titlepage"><div><div><h4 class="title"><a name="riviste-cartacee"></a>6.4.1. Riviste cartacee</h4></div></div></div><p>Alcune riviste cartacee sono state un elemento particolarmente
      importante per la diffusione, alla fine degli anni '90, del sistema
      GNU/Linux, grazie in particolare ai CD-ROM di varie distribuzioni
      frequentemente allegati. Bisogna ricordare come a quell'epoca le linee
      veloci non erano diffuse, quindi per la maggior parte dei possibili
      utenti il download delle immagini ISO dei CD-ROM da Internet sarebbe
      stato impossibile o quasi. Ovviamente, non può essere dimenticato il
      ruolo importante della documentazione, degli esempi e dei "tips &amp;
      tricks" contenuti nelle riviste, che hanno potuto dare il loro
      contributo importante alla formazione degli utenti di GNU/Linux di
      quel periodo.</p><p>Oggi, con la maggior disponibilità di linee veloci e con la
      diffusione capillare di gruppi di utenti praticamente in ogni angolo
      d'Italia (Cfr. <a class="link" href="ar01s04.html#lug" title="4.1. LUG e FSUG">LUG e FSUG</a>), il ruolo
      delle riviste cartacee nella diffusione di GNU/Linux ha perso
      importanza, ma può ancora costituire per alcuni una valida alternativa
      alla ricerca di documentazione su Internet. Per non far torto a
      nessuno, non sono qui proposti dei nomi: un utente può quindi farsi la
      propria opinione in autonomia recandosi alla propria edicola di
      fiducia e scegliendo la rivista che preferisce, ovviamente
      privilegiando quelle riviste che sanno mantenersi coerenti ai loro
      propositi di diffusione di GNU/Linux e del Software Libero.</p></div><div class="sect3"><div class="titlepage"><div><div><h4 class="title"><a name="riviste-online"></a>6.4.2. Riviste telematiche</h4></div></div></div><p>Oltre alle riviste acquistabili in edicola, esistono in rete
      delle riviste liberamente consultabili.</p><div class="itemizedlist"><ul class="itemizedlist" style="list-style-type: disc; "><li class="listitem"><p>PLUTO Journal (<a class="ulink" href="http://journal.pluto.it/" target="_top">http://journal.pluto.it/</a>):
          nata nel 1995, è la prima rivista italiana su GNU/Linux e Software
          Libero;</p></li><li class="listitem"><p>LinuxFocus, sezione italiana (<a class="ulink" href="http://www.linuxfocus.org/Italiano/" target="_top">http://www.linuxfocus.org/Italiano/</a>):
          è la traduzione italiana della rivista LinuxFocus; per questo, si
          possono trovare vari articoli in lingua inglese.</p></li></ul></div></div></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="ar01s05.html">Indietro</a> </td><td width="20%" align="center"> </td><td width="40%" align="right"> <a accesskey="n" href="ar01s07.html">Avanti</a></td></tr><tr><td width="40%" align="left" valign="top">5. Aree di discussione pubbliche in lingua italiana </td><td width="20%" align="center"><a accesskey="h" href="index.html">Partenza</a></td><td width="40%" align="right" valign="top"> 7. Note sulla localizzazione italiana</td></tr></table></div></body></html>
